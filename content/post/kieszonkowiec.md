---
date: 2022-01-05T11:14:48-04:00
description: ""
featured_image: "/images/kieszonkowiec/1.jpg"
post_image: "/images/kieszonkowiec/1.jpg"
tags: []
title: "Kieszonkowiec"
---

W pracy „Chciałabym być kieszonkowcem”, traktuje o człowieku niskopodłogowym, który chce być blisko innych, towarzyszyć im. Kieszonkowiec tka więc sobie spokojne miejsce w kieszeniach napotykanych osób. Tworzę nazwę nowego gatunku – jest to gatunek emocji. Realizacja ta niejako oddaje hołd, wszystkim emocjom, które odznaczały się chęcią wskoczenia do cudzych kieszeni. Budując im bezpieczny dom, zakorzeniam kieszonkowce. Tworzę dla nich ul, kreując przestrzeń, gdzie nowe kieszonkowce mogą się nawarstwiać i kumulować.

Kieszeniowy Ul rozrasta się z taką prędkością, z jaką przybywa nowa kieszeniowa emocja. Z racji, iż kieszonkowce działają chwilowo, potrzebują swojego miejsca na spoczynek.
Dom Kieszonkowców wisi na czerwonej linie, która tak samo, jak czerwona kokardka zawiązywana na palcu, która każe pamiętać, przypomina o tym, by nie pozostawiać kieszonkowców w zapomnieniu.

Praca ta, jest elementem dyplomu magisterskiego o tytule : „Rozważania na temat uważności. Człowiek niskopodłogowy”. To opowieść o człowieku, o artystce mieszczącej w sobie 3 aspekty tytułowej postaci. Niskopodłogowa postać przygląda się z bliska, obserwuje. Praca ta, wiec jest poniekąd studium zauważeń, przedstawieniem dygresji do głównego nurtu obserwacyjnego. Człowiek niskopodłogowy to również postać, która w naturze ma łatwość do zahaczania, potykania się czy też uważania na swoje niskopodłogowe podwozie. Posłużyłam się tu analogią do aut wyścigowych o niskim zawieszeniu, które muszą poruszać się po torze jak najbardziej do nich dopasowanym, by bez przeszkód działać. I tu cytat: „Niskie zawieszenie to przede wszystkim usprawniona przyczepność i łatwiejsze prowadzenie auta, pozwalające na szybszym prowadzeniu zakrętów. Niestety należy zauważyć, że zbyt obniżone zawieszenie, to także zwiększone ryzyko zerwania zawieszenia, miski olejowej lub zderzaka w koleinach. Należy więc rozsądnie wybierać typ zawieszenia”. Tak więc ten aspekt człowieka niskopodłowego mówi o jego słabości i ułomności wynikającej z bycia ‘niskopodłogowcem’. Ostatni już, trzeci z nich traktuje o niskopodłogowcu, który chce być blisko i bliskości poszukuje, najczęściej z powodów ciekawości.
Dyplom ten, to nie do końca analiza tematu, ale refleksja nad konkretnym zjawiskiem. Refleksja, czyli zastanowienie się nad tematem uważności, wywołane konkretnymi doświadczeniami. To także zwrócenie się podmiotu myślącego ku własnej aktywności. Zwrócenie się tj. uświadomienie sobie pewnych mechanizmów i chęć przedstawienia ich. Refleksja, czyli akt świadomości stanowiący o tym, że spełniając go, uprzytamniam sobie jego zachodzenie. Dyplom ten jest goglami, przez które spoglądam.
Praca składa się z kilku realizacji o niezależnych tytułach:
1. „Chciałabym być kieszonkowcem”, - ul stworzony z kieszeni,
2. „Zmyślone godziny”, czyli obiekt z parapetem oraz rysunek na lampie, 
3. „Wszystko ma formę dowodu anegdotycznego”, elementami spajającymi całość są tu zdjęcia.  


{{< figure src="/images/kieszonkowiec/1.jpg" >}}
{{< figure src="/images/kieszonkowiec/2.jpg" >}}
{{< figure src="/images/kieszonkowiec/3.jpg" >}}
{{< figure src="/images/kieszonkowiec/4.jpg" >}}
{{< figure src="/images/kieszonkowiec/5.jpg" >}}