---
date: 2022-01-06T11:14:48-04:00
description: ""
featured_image: "/images/zmyslonegodziny/2.jpg"
post_image: "/images/zmyslonegodziny/2.jpg"
tags: []
title: "Zmyślone godziny"
---

„Zmyślone godziny” odnosi się do myśli, gdzie wszystko jest tylko i wyłącznie takie, jaki świat widzą nasze oczy. Widzenie nie jest obiektywne, jest plastyczne i zależne od jednostki. Zwracam się w tej pracy do różnorodności w postrzeganiu. Ten element pracy dyplomowej koncentruje się na złudnym poczuciu bycia obserwatorem. Dotyczy przestrzeni, która poprzez mechanizm przyzwyczajenia, usypia naszą czujność i w sposób niezauważalny wymazuje się z pola analizy.

Na pracę składa się rysunek oraz obiekt z parapetem. Rysunek pochodzi z nocnej podróży po placu zabaw, gdzie światła latarni zarysowały nowe głębie i kontrasty. Przedmioty duże stały się wielkie, z kolei inne całkowicie zniknęły w magmie nocy. Światło lamp sztucznie wykreowało i pobudziło nową perspektywę postrzegania tego, co jest. Głębia nocnego światła nakazała dosłownie zajrzeć w jej środek. Są to niewielkie gesty codzienności, które pobudzają chęć ponownej interpretacji tego, na co patrzymy. Rysunek przedstawia nienaturalnie dużą zjeżdżalnię na placu zabaw. Przybiera ona formę wieżowca, domu na drzewie, wielkiego chodzącego zwierzęcia na 4 nogach. 

Znajdujący się na parapecie utwór to wynik zrezygnowania i złości na własne nieumiejętności obserwacyjne. 
Uderza on w wiecznie rozświetlone lampy miejskie, które nie pozwalają na co dzień doświadczać naturalnych stanów zachodzącego słońca i kończącego się dnia, osłabiając wrażliwość na podstawowe obserwacje. Czynnikiem zapalnym dla powstania ów tekstu było nocne zgubienie się w lesie, a następnie powrót do wiecznie rozświetlonych miast. Zapis o nieuważności zestawiam z parapetem, który jest repliką tego, znajdującego się w moim własnym oknie, sugerując, iż ów zapis na desce, jego słowa, są widokiem, przez który także spoglądam. Tworząc ten obiekt, daję sobie przestrzeń do oglądania, przyznając się jednocześnie do ułomności moich obserwacji. Obiekt ten pełni także funkcję balkoniku, na którym można się wspomóc, by ułatwić sobie obserwowanie, ustawić go w dowolnym miejscu. Jest to analogia do balkoników, umożliwiających osobom chorym przemieszczanie się. Okno, którego parapet jest częścią, to miejsce wzmożonej refleksji. „Zmyślone godziny” to obiekt dający tę możliwość. Tworząc go, daję odbiorcy przestrzeń do spojrzenia przez niego i skupienia się. Miniaturowa aleja lamp to manipulacja wagą obserwowanych przez nas światów.

Zapis wyryty w desce brzmi: “Zanikają nam zdolności obserwacyjne. Nie wiemy kiedy tak naprawdę zachodzi słońce. Jedynym wyznacznikiem przemijania są kwiaty na oknie. 24/7 lampy miejskie, dalej przedłużają dzień, a my nie wiemy, że dzień się już skończył. Cholerne lampy”. 

Praca ta, jest elementem dyplomu magisterskiego o tytule : „Rozważania na temat uważności. Człowiek niskopodłogowy”. To opowieść o człowieku, o artystce mieszczącej w sobie 3 aspekty tytułowej postaci. Niskopodłogowa postać przygląda się z bliska, obserwuje. Praca ta, wiec jest poniekąd studium zauważeń, przedstawieniem dygresji do głównego nurtu obserwacyjnego. Człowiek niskopodłogowy to również postać, która w naturze ma łatwość do zahaczania, potykania się czy też uważania na swoje niskopodłogowe podwozie. Posłużyłam się tu analogią do aut wyścigowych o niskim zawieszeniu, które muszą poruszać się po torze jak najbardziej do nich dopasowanym, by bez przeszkód działać. I tu cytat: „Niskie zawieszenie to przede wszystkim usprawniona przyczepność i łatwiejsze prowadzenie auta, pozwalające na szybszym prowadzeniu zakrętów. Niestety należy zauważyć, że zbyt obniżone zawieszenie, to także zwiększone ryzyko zerwania zawieszenia, miski olejowej lub zderzaka w koleinach. Należy więc rozsądnie wybierać typ zawieszenia”. Tak więc ten aspekt człowieka niskopodłowego mówi o jego słabości i ułomności wynikającej z bycia ‘niskopodłogowcem’. Ostatni już, trzeci z nich traktuje o niskopodłogowcu, który chce być blisko i bliskości poszukuje, najczęściej z powodów ciekawości.
Dyplom ten, to nie do końca analiza tematu, ale refleksja nad konkretnym zjawiskiem. Refleksja, czyli zastanowienie się nad tematem uważności, wywołane konkretnymi doświadczeniami. To także zwrócenie się podmiotu myślącego ku własnej aktywności. Zwrócenie się tj. uświadomienie sobie pewnych mechanizmów i chęć przedstawienia ich. Refleksja, czyli akt świadomości stanowiący o tym, że spełniając go, uprzytamniam sobie jego zachodzenie. Dyplom ten jest goglami, przez które spoglądam.
Praca składa się z kilku realizacji o niezależnych tytułach:
1. „Chciałabym być kieszonkowcem”, - ul stworzony z kieszeni,
2. „Zmyślone godziny”, czyli obiekt z parapetem oraz rysunek na lampie, 
3. „Wszystko ma formę dowodu anegdotycznego”, elementami spajającymi całość są tu zdjęcia.  

{{< figure src="/images/zmyslonegodziny/1.jpg" >}}
{{< figure src="/images/zmyslonegodziny/2.jpg" >}}
{{< figure src="/images/zmyslonegodziny/3.jpg" >}}
{{< figure src="/images/zmyslonegodziny/4.jpg" >}}
{{< figure src="/images/zmyslonegodziny/5.jpg" >}}
{{< figure src="/images/zmyslonegodziny/6.jpg" >}}
{{< figure src="/images/zmyslonegodziny/7.jpg" >}}
{{< figure src="/images/zmyslonegodziny/8.jpg" >}}
{{< figure src="/images/zmyslonegodziny/9.jpg" >}}
{{< figure src="/images/zmyslonegodziny/10.jpg" >}}
{{< figure src="/images/zmyslonegodziny/11.jpg" >}}
{{< figure src="/images/zmyslonegodziny/12.jpg" >}}