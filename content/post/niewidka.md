---
date: 2021-01-05T11:14:48-04:00
description: ""
featured_image: "/images/niewidka/1.jpg"
post_image: "/images/niewidka/1.jpg"
tags: []
title: "Płaszczka niewidka"
---

*Płaszczka niewidka* to praca, która powstała w 2020 roku. Jest to obiekt ready-made uszyty z wielu płaszczy, który w swojej idei ma za zadanie zintensyfikować działanie płaszcza prochowca – elementu ubioru identyfikowanego z czajeniem się, przyglądaniem, jak również ze sprytnym unikaniem czy też wtapianiem się w nierozróżnialny dla oka obraz. Poprzez zmultiplikowanie wszystkich posiadanych płaszczy, Dominika symbolicznie zwiększa jego moce sprawcze. Inspiracją do powstania ów pracy była kulturowa symbolika płaszczy wmieszana w indywidualne preferencje i potrzeby artystki. Obiekt czerpiący ze swojego dywersyfikacyjnego charakteru - z pogranicza tkaniny artystycznej-rzeźby-elementu ubioru, może funkcjonować w sposób różny. Praca, jak w znakomitej większości twórczości Dominiki opiera się na na tematach złożonych z jej własnych obaw i potrzeb. Jednak przez multifunkcjonalność obiektu, daje przestrzeń dla odbiorcy do utożsamienia się z narracją, w której osadzony jest obiekt. 

Jej na pozór indywidualne i spersonalizowane podmiotowo prace, łakną społecznego zaangażowania. Praca ta ma charakter interaktywny i wspólnotowy, ponieważ odbiorca będąc w obecności obiektu może wejść z nim w relację poprzez ubranie płachty.W ten sposób Dominika stara się przełożyć swoje własne historie na coś wartościowego w sensie społecznym. 

Rozpostarta na ścianie płachta, jest jak skóra cennego zwierza, trofeum odarte z jednostki. To trochę odarcie się z tego co chroni (_tu_ artystkę) i pozwala po prostu funkcjonować. Takim skórnym artefaktom przypisywana jest również znaczeniowość pewnej mocy - oto my, mamy to co spaja jednostkę, obdarliśmy ją z tego, więc pozostaje bezbronna i/lub skazana na stracenie. W dosłowny sposób oddaje to, co ją chroni przed zewnętrzem. Przejawia się, więc w tej pracy motyw oddania artystki w ręce odbiorców, skazuje ona siebie na bezbronność i stawia w pozycji gdzie wypłaszcza się ze swoich ochronnych łatek. 

Kiedy traktujemy pracę jako ubiór codzienny niejako wchodzimy w skórę artystki, obieramy jej formę protekcji.


{{< figure src="/images/niewidka/1.jpg" >}}
{{< figure src="/images/niewidka/2.JPG" >}}
{{< figure src="/images/niewidka/3.JPG" >}}
