---
date: 2022-01-04T11:14:48-04:00
description: ""
featured_image: "/images/narty/2.jpg"
post_image: "/images/narty/2.jpg"
tags: []
title: "Wszystko ma formę dowodu anegdotycznego"
---

Główny kontekst pracy pt.: „Wszystko ma formę dowodu anegdotycznego” to niedopasowaność człowieka niskopodłogowego, gdzie najlepszą analogię w tym wypadku stanowią auta z niskim zawieszeniem. Obiekt ten traktuje o nieumiejętnym korzystaniu ze znanych funkcji i rozwiązań, tworząc bezużyteczną, przeczącą sobie sytuację. Narty biegowe służące do szybkiego przemieszczania się są bezpośrednim ucieleśnieniem potrzeby dużej aktywności bądź też bezpośrednio-szybkiego działania. Kostki brukowe są tu oczywistym przejawem sojuszu chodnika z codziennością. Nie chcę marnować czasu na zauważenia, na zatrzymywanie się, na naukę koncentracji swojej uwagi w ogóle, jednocześnie łaknąc jej. Nakładam narty, biegnąc po złej trasie.
Dwie sprzeczne materie, które nie zostały stworzone do tego, by ze sobą współgrać, są na siłę ze sobą spojone, by przeczyć swoim funkcjom.
Chodnik celowo pragnie uniemożliwić nartom przemieszczanie się. Praca ta przedstawia w sobie bolączkę – korzystanie z funkcji i znanych mi rozwiązań nie leży w mojej naturze. 

Podczas fazy tworzenia tej pracy, mocno rezonował ze mną cytat z książki Yoko Tawada „Fruwająca dusza” i brzmi on następująco:
„W przypadku Enki była to erozja ciała pod wpływem zbyt wielkiej siły duchowej. Przez jej skórę biło gorąco godne pozazdroszczenia, ale nie mogła szybko iść. Wydawało się, że jej nagrzane przez energię wewnętrzną nogi stały się dla niej zbyt ciężkie. Rzeczy ciepłe są cięższe w porównaniu z rzeczami zimnymi tej samej wielkości, ciężko więc je nieść”.

Odwołując się ponownie do analogii aut wyścigowych, które w zawieszeniu mają całe wnętrze i istotę funkcjonowania maszyny, sprawia to, iż bardzo łatwo może dojść do uszkodzeń wrażliwych dla pojazdu części. Patrząc na narty biegowe, niejako utożsamiam się z nimi. Nieporęczny przedmiot, który został stworzony do szybkiego przemieszczania się, niekoniecznie chodzenia w sposób naturalny. W konkretnych warunkach sprawiają, że możemy mknąć. Człowiek niskopodłogowy, w tym przypadku przejawia się w świadomej potrzebie i nieumiejętności bycia blisko.

Elementem tej pracy są także zdjęcia, które są dla niej może nawet bardziej naturalne i bliskie, są nawet bardziej tą pracą aniżeli obiekt narty+chodnik. Zdjęcia są też bazą, która spaja cały kontekst dyplomu, który opowiada o człowieku. Fotografie są przedstawieniem rzeczywistości(czy też wymiaru), z którego pochodzą narracje widocznych na wystawie prac. Tylko w tamtej rzeczywistości dostają inne możliwości głosu. W przeciwieństwie do wystawy nie eksponuje ich, wręcz przeciwnie, zasłaniam lub obejmuje opieką. W ten sposób tworząc dla siebie przestrzeń w sztuce, której nie odnajduję nigdzie indziej. Funkcja sztuki pełni dla mnie na ten moment rolę przestrzeni, w której można manipulować i dekonstruować wartości życia codziennego.

„Płaszczka niewidka”, którą wykonuję opiekuńcze gesty na zdjęciach to praca, która powstała w 2020 roku. Jest to obiekt uszyty z wielu płaszczy, który w swojej idei ma za zadanie zintensyfikować działanie płaszcza prochowca – elementu ubioru identyfikowanego ze szpiegostwem, czajeniem się, przyglądaniem, jak i również ze sprytnym unikaniem czy też wtapianiem się w nierozróżnialny dla oka obraz.
Zdjęcia, których jestem częścią, bez zbędnego komentarza, podpowiadają odbiorcy, że wystawa jest opowieścią o artystce tworzącej tę wystawę.


{{< figure src="/images/narty/1.jpg" >}}
{{< figure src="/images/narty/2.jpg" >}}
{{< figure src="/images/narty/3.jpg" >}}
{{< figure src="/images/narty/4.jpg" >}}
{{< figure src="/images/narty/5.jpg" >}}
{{< figure src="/images/narty/6.jpg" >}}
{{< figure src="/images/narty/7.jpg" >}}
{{< figure src="/images/narty/8.jpg" >}}

Praca ta, jest elementem dyplomu magisterskiego o tytule : „Rozważania na temat uważności. Człowiek niskopodłogowy”. To opowieść o człowieku, o artystce mieszczącej w sobie 3 aspekty tytułowej postaci. Niskopodłogowa postać przygląda się z bliska, obserwuje. Praca ta, wiec jest poniekąd studium zauważeń, przedstawieniem dygresji do głównego nurtu obserwacyjnego. Człowiek niskopodłogowy to również postać, która w naturze ma łatwość do zahaczania, potykania się czy też uważania na swoje niskopodłogowe podwozie. Posłużyłam się tu analogią do aut wyścigowych o niskim zawieszeniu, które muszą poruszać się po torze jak najbardziej do nich dopasowanym, by bez przeszkód działać. I tu cytat: „Niskie zawieszenie to przede wszystkim usprawniona przyczepność i łatwiejsze prowadzenie auta, pozwalające na szybszym prowadzeniu zakrętów. Niestety należy zauważyć, że zbyt obniżone zawieszenie, to także zwiększone ryzyko zerwania zawieszenia, miski olejowej lub zderzaka w koleinach. Należy więc rozsądnie wybierać typ zawieszenia”. Tak więc ten aspekt człowieka niskopodłowego mówi o jego słabości i ułomności wynikającej z bycia ‘niskopodłogowcem’. Ostatni już, trzeci z nich traktuje o niskopodłogowcu, który chce być blisko i bliskości poszukuje, najczęściej z powodów ciekawości.
Dyplom ten, to nie do końca analiza tematu, ale refleksja nad konkretnym zjawiskiem. Refleksja, czyli zastanowienie się nad tematem uważności, wywołane konkretnymi doświadczeniami. To także zwrócenie się podmiotu myślącego ku własnej aktywności. Zwrócenie się tj. uświadomienie sobie pewnych mechanizmów i chęć przedstawienia ich. Refleksja, czyli akt świadomości stanowiący o tym, że spełniając go, uprzytamniam sobie jego zachodzenie. Dyplom ten jest goglami, przez które spoglądam.
Praca składa się z kilku realizacji o niezależnych tytułach:
1. „Chciałabym być kieszonkowcem”, - ul stworzony z kieszeni,
2. „Zmyślone godziny”, czyli obiekt z parapetem oraz rysunek na lampie, 
3. „Wszystko ma formę dowodu anegdotycznego”, elementami spajającymi całość są tu zdjęcia. 