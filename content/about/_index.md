---
title: "Bio"
featured_image: '/images/degie.jpg'
---

 **Dominika Gierszewska** urodzona w roku 1994 w Iławie. Absolwentka Zespołu Szkół Plastycznych w Gdyni Orłowie. W roku 2017 działaniem performance o tytule "Przemieszczanie się tożsamości względem czasu i miejsca" obroniła dyplom licencjacki na Wydziale Działań  Przestrzennych w pracowni prof. dr hab. Marcina Berdyszaka, prof. zw. UAP. W 2018 roku, jako jedyna z aplikantów na studia artystyczne II stopnia, zakwalifikowała się do wymiany studenckiej z uczelnią National College of Art and Design w Irlandii. Studiowała tam na wydziale Sculpture and Expanded Practice. Po kilkuletnich bataliach nad wyborem swojego medium - poprzez eksperymenty z performancem oraz poezją, ponownie powraca do tworów 3D: obiektów i instalacji oraz ceramiki.   

 **Statement**
 W swojej codziennej praktyce głównie zastanawiam się nad różnicowaniem jawy oraz snu-jawy. Podejmuje tematy przebudzenia i lunatykowania. Często wiesz, że doznajesz uśpienia pięknem -  uśpienia zachwytem, uśpienia ciepłem słońca na policzku. Chodzenie i słuchanie i widzenie. Wchodzenie w organiczność tego co z organicznością nie związane - odnajdywanie jej w rzeczach martwych. Zastanawiają mnie momenty, w których tracimy poczucie czasu. Czujemy, że nasze skupienie było silniejsze niżeli poczucie czasowości. Czas to stosunek jednostki do podmiotu, gdy nie ma podmiotu nie ma czasu. Mówię tu o zauroczeniu, które tak mnie wciąga, że ja jako podmiot znikam. Znika wiec też w takich momentach pojęcie czasu oraz ja jako podmiot - chwila schwytana lecz lewitująca.  
